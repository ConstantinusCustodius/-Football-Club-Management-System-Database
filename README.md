# Databáze systému řízení fotbalového klubu

Mezinárodní sportovní organizace FIFA požaduje pro administrativní záležitosti evidenci každého
fotbalového klubu. Tato evidence obsahuje zaprvé vlastníka, zadruhé stadion, který daný klub vlastní
a veškerý seznam pracovníků.
Mimo osobní číslo každá entitní množina obsahuje charakteristiku, a sice:
 U každého fotbalového klubu je potřeba evidovat název, město a zemi sídla, rok založení,
popřípadě rok likvidace (od 1857), fotbalovou asociaci, do které patří, a klubové barvy,
 U vlastníka je potřeba evidovat jméno právnické osoby a jeho vlastnický podíl akcií
v procentech (0-100 %),
 U stadionu je potřeba evidovat název, kapacitu, úplnou adresu, rok otevření, popřípadě rok
uzavření stadionu (od 1857),
 U organizační jednotky je potřeba evidovat název,
 U pracovníka je potřeba evidovat jméno, příjmení, datum narození, národnost, funkci
v organizační jednotce, data nástupu a výstupu jak do klubu, tak do organizační jednotky.
Kromě toho zvláštně musí být vytvořen veškerý seznam fotbalistů, kteří mimo vlastnosti
pracovníka musí mít číslo dresu (1-99), pozici, výšku (140-240 cm), váhu (50-150 kg), tržní cenu
a plat, který není přístupný veřejně, ale musí být sdělen FIFA.
Mezi organizační jednotky patří představenstvo, management, vedení mládeže, skauting, realizační
tým a fotbalisty.
Funkce v organizační jednotce, které mohou pracovníci klubu obsazovat, jsou:
1. Předseda, místopředseda, člen představenstva – Představenstvo
2. Generální ředitel, sportovní ředitel, finanční ředitel – Management
3. Šéftrenér mládeže, manažer akademie, manažer mládeže – Vedení mládeže
4. Hlavní skaut, skaut mládeže – Skauting
5. Hlavní trenér, asistent hlavního trenéra, trenér brankářů, kondiční trenér, vedoucí týmu,
fyzioterapeut, masér, kustod, lékař, analytik – Realizační tým
6. Fotbalista, který má určitou pozici (Brankář, obránce, záložník, útočník) – Fotbalista
Seznam funkcí musí být upraven podle mezinárodních norem, aby byl přehledný a platil pro každý klub
nehledě na původ.
Fotbalový klub musí mít více pracovníků, kteří jsou členy kluby, avšak pracovníci nemusí pracovat
v klubu. Každý pracovník může být zařazen pouze do jedné organizační jednotky. Mimoto klub musí
mít právě jeden stadion, na kterém hraje, ale stadion nemusí být vlastněn tímto klubem, protože může
být jím půjčen. Také klub musí být ovládán a může mít více vlastníků a vlastníci můžou ovládat více
fotbalových klubů.
